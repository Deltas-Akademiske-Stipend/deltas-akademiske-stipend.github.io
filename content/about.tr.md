---
title: "Om"
layout: "single"
ShowToc: false
ShowReadingTime: false
ShowShareButtons: false
math: true
---

Deltas Akademiske Stipend (DAS) består av en gruppe frivillige tidligere studenter som ønsker å videreutvikle en av Deltas sterkeste tradisjoner, nemlig å bistå med faglig hjelp til studenter som trenger det. 

I første omgang gjøres dette gjennom en konkurranse, der studenter skriver hjelpsomme faglige tekster som kan hjelpe andre studenter med å forstå tema innenfor matematikk og fysikk. Alle verdige bidrag til denne konkurransen vil gjøres offentlig på DAS sine kanaler, og distribueres der de kan hjelpe. Om mulig vil bidragene også trykkes opp i et lite opplag. Det vil også kåres to vinnere – en matematikkbasert tekst og en fysikkbasert tekst – som får en pengepremie, altså Deltas akademiske stipend, samt heder, ære og potensielt mer. 

Pengepremien vil finansieres gjennom frivillige donasjoner fra tidligere studenter, Linjeforeningen Delta og andre støtteordninger. 