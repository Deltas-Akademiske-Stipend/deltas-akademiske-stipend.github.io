---
title: "Formål"
draft: false
ShowToc: false
math: true
ShowReadingTime: false
summary: ""
weight: 2
---

Er det en ting som viktig i Delta så er det fellesskap. Mange har kanskje et ønske om å bidra til den faglige seksjonen av dette fellesskapet – spesielt det å lære bort det man kan til de som trenger det – men, mange trenger et lite dytt over dørstokken, eller et lite økonomisk insentiv. Deltas akademiske stipend (DAS) har som formål å være dette insentivet, den lille ekstra motivasjonen til å bidra til Deltas faglige fellesskap. 

Stipendet deles ut til to verdige studenter som i løpet av foregående semester har skapt et bidrag til dette fellesskapet – en til et bidrag om matematikk, og en til et bidrag om fysikk. Stipendet vil bestå av en pengesum og vil deles ut på et av Deltas hovedarrangementer: Realfagsdagene. 

For å gjøre hva som telles som et bidrag enkelt har DAS valgt å fokusere på kun ett medium, nemlig tekst. Dette er grunnet at tekst er den akademiske standaren for informasjonsdeling, og trening på å skrive gode tekster er noe alle har bruk for. Tekstformatet gjør det også mye enklere å distribuere bidraget, samt å lage gode årlige samleverk med bidrag.

Målet er at tekstene som sendes inn skal kunne hjelpe andre studenter med matematikk og fysikk, her tolket i bred forstand. For eksempel kan det være å forklare noe folk sliter med fra pensum i et emne, en unik vinkling på et tema eller intuisjonsbygging etc. Bidragene skal ikke være kunnskapsbriefing eller være unødvendig komplisert, de skal søke etter å hjelpe. Dette betyr ikke at det er forbudt å skrive om vanskelige tema, men at hovedfokuset skal være på forståelse. Mer detaljerte beskrivelser av krav og spesifikasjoner kan man finne [her.]({{<ref "criteria">}})