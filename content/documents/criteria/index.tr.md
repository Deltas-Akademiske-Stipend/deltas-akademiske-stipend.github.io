---
title: "Retningslinjer"
draft: false
ShowToc: false
math: true
ShowReadingTime: false
summary: ""
weight: 1
---

For å legge noen tekniske føringer, har DAS valgt å sette følgende krav. Se også [side om opphavsrettigheter]({{<ref "copyright">}}).

1. Bidragets forfatter må være en studerende Deltager, altså medlem i Linjeforeningen Delta som er underveis i studieforløpet. 
2. Bidraget skal skrives i TeX (mal kan lastes ned [her.]() Man må ikke bruke malen når man leverer, men bidraget vil overføres og kompileres med malen før publikasjon, så det sparer oss for endel arbeid om man bruker malen fra starten av.)
3. Bidragets lengde skal ikke overskride tre sider (kompilert med malen lenket over). Eventuell kildeliste er ekskludert fra denne lengden.
4. Bidraget skal være pensum relevant, i løs fortolkning. Her menes det at bidragets fokus burde være på noe som er pensum i et av NTNUs underviste emner i matematikk og fysikk, eller at bidraget burde sette lys på, gi kontekst til eller gi en alternativ innfallsvinkel på noe pensumrelevant. Alternativt kan man skrive en meta-artikkel om det å studere matematikk og fysikk, studieteknikker, læringsstrategier, etc. 
5. Dersom resultater brukes som ikke forklares, bør kilder oppgis for hvor man kan se dette resultatet i sin helhet. 
6. Det er helt greit å bruke AI til å skrive. Men, dersom dette gjøres skal det siteres til i teksten. Se foreksempel [retningslinjene til APA](https://apastyle.apa.org/blog/how-to-cite-chatgpt?) for hvordan sitere AI, eller [Viden AIs artikkel](https://viden.ai/korrekt-kildehenvisning-af-chatgpt/) om hvordan og hvorfor man skal sitere AI. 

Under lister vi noen fokuspunkter som DAS kommer til å se etter i bidragene. Disse er ikke krav, men heller visse ting DAS tror gjør bidraget bedre for dets formål — å hjelpe andre studenter med emner, pensum og akademia. 

1. Bidraget burde være relativt lav-terskel. Vi er ikke på utkikk etter kompliserte detaljer, unødvendig abstraksjon og "kunnskapsbriefing", vi er på utkikk etter materiale som kan hjelpe andre studenter med deres emner, pensum og generelle fagforståelse. 
2. Bidraget kan gjerne bestå av materiale på et høyt akademisk nivå, men for å hjelpe flest mulig vil nødvendigvis bidrag omhandlende ting flere studenter sliter med og synes er vanskelige være prioriterte. 
3. Det er mulig å skrive på både norsk og engelsk. Engelsk er å foretrekke når teksten omhandler mer viderekommende tema, mens norsk er å foretrekke for mer introduksjonsbaserte tema. 