[{"content":"For å legge noen tekniske føringer, har DAS valgt å sette følgende krav. Se også side om opphavsrettigheter.\n Bidragets forfatter må være en studerende Deltager, altså medlem i Linjeforeningen Delta som er underveis i studieforløpet. Bidraget skal skrives i TeX (mal kan lastes ned her. Man må ikke bruke malen når man leverer, men bidraget vil overføres og kompileres med malen før publikasjon, så det sparer oss for endel arbeid om man bruker malen fra starten av.) Bidragets lengde skal ikke overskride tre sider (kompilert med malen lenket over). Eventuell kildeliste er ekskludert fra denne lengden. Bidraget skal være pensum relevant, i løs fortolkning. Her menes det at bidragets fokus burde være på noe som er pensum i et av NTNUs underviste emner i matematikk og fysikk, eller at bidraget burde sette lys på, gi kontekst til eller gi en alternativ innfallsvinkel på noe pensumrelevant. Alternativt kan man skrive en meta-artikkel om det å studere matematikk og fysikk, studieteknikker, læringsstrategier, etc. Dersom resultater brukes som ikke forklares, bør kilder oppgis for hvor man kan se dette resultatet i sin helhet. Det er helt greit å bruke AI til å skrive. Men, dersom dette gjøres skal det siteres til i teksten. Se foreksempel retningslinjene til APA for hvordan sitere AI, eller Viden AIs artikkel om hvordan og hvorfor man skal sitere AI.  Under lister vi noen fokuspunkter som DAS kommer til å se etter i bidragene. Disse er ikke krav, men heller visse ting DAS tror gjør bidraget bedre for dets formål — å hjelpe andre studenter med emner, pensum og akademia.\n Bidraget burde være relativt lav-terskel. Vi er ikke på utkikk etter kompliserte detaljer, unødvendig abstraksjon og \u0026ldquo;kunnskapsbriefing\u0026rdquo;, vi er på utkikk etter materiale som kan hjelpe andre studenter med deres emner, pensum og generelle fagforståelse. Bidraget kan gjerne bestå av materiale på et høyt akademisk nivå, men for å hjelpe flest mulig vil nødvendigvis bidrag omhandlende ting flere studenter sliter med og synes er vanskelige være prioriterte. Det er mulig å skrive på både norsk og engelsk. Engelsk er å foretrekke når teksten omhandler mer viderekommende tema, mens norsk er å foretrekke for mer introduksjonsbaserte tema.  ","permalink":"https://deltas-akademiske-stipend.github.io/tr/documents/criteria/","summary":"For å legge noen tekniske føringer, har DAS valgt å sette følgende krav. Se også side om opphavsrettigheter.\n Bidragets forfatter må være en studerende Deltager, altså medlem i Linjeforeningen Delta som er underveis i studieforløpet. Bidraget skal skrives i TeX (mal kan lastes ned her. Man må ikke bruke malen når man leverer, men bidraget vil overføres og kompileres med malen før publikasjon, så det sparer oss for endel arbeid om man bruker malen fra starten av.","title":"Retningslinjer"},{"content":"Er det en ting som viktig i Delta så er det fellesskap. Mange har kanskje et ønske om å bidra til den faglige seksjonen av dette fellesskapet – spesielt det å lære bort det man kan til de som trenger det – men, mange trenger et lite dytt over dørstokken, eller et lite økonomisk insentiv. Deltas akademiske stipend (DAS) har som formål å være dette insentivet, den lille ekstra motivasjonen til å bidra til Deltas faglige fellesskap.\nStipendet deles ut til to verdige studenter som i løpet av foregående semester har skapt et bidrag til dette fellesskapet – en til et bidrag om matematikk, og en til et bidrag om fysikk. Stipendet vil bestå av en pengesum og vil deles ut på et av Deltas hovedarrangementer: Realfagsdagene.\nFor å gjøre hva som telles som et bidrag enkelt har DAS valgt å fokusere på kun ett medium, nemlig tekst. Dette er grunnet at tekst er den akademiske standaren for informasjonsdeling, og trening på å skrive gode tekster er noe alle har bruk for. Tekstformatet gjør det også mye enklere å distribuere bidraget, samt å lage gode årlige samleverk med bidrag.\nMålet er at tekstene som sendes inn skal kunne hjelpe andre studenter med matematikk og fysikk, her tolket i bred forstand. For eksempel kan det være å forklare noe folk sliter med fra pensum i et emne, en unik vinkling på et tema eller intuisjonsbygging etc. Bidragene skal ikke være kunnskapsbriefing eller være unødvendig komplisert, de skal søke etter å hjelpe. Dette betyr ikke at det er forbudt å skrive om vanskelige tema, men at hovedfokuset skal være på forståelse. Mer detaljerte beskrivelser av krav og spesifikasjoner kan man finne her.\n","permalink":"https://deltas-akademiske-stipend.github.io/tr/documents/purpose/","summary":"Er det en ting som viktig i Delta så er det fellesskap. Mange har kanskje et ønske om å bidra til den faglige seksjonen av dette fellesskapet – spesielt det å lære bort det man kan til de som trenger det – men, mange trenger et lite dytt over dørstokken, eller et lite økonomisk insentiv. Deltas akademiske stipend (DAS) har som formål å være dette insentivet, den lille ekstra motivasjonen til å bidra til Deltas faglige fellesskap.","title":"Formål"},{"content":"Ved innsending overføres bidragets opphavsrettigheter i sin helhet til Deltas Akademiske Stipend (DAS).\nDAS vil i etterkant kunne distribuere og bruke verket som ønsket, men alltid med hensikt innenfor formålsparagrafen. DAS vil også kunne oversette verket til andre språk for å gjøære materialet mer tilgjengelig. Forfatter vil alltid bli kreditert i verket, og det vil aldri endres hvem som er verkets forfatter, eller gjøre vesentlige endringer uten at forfatter er informert og en del av prosessen. Dersom det er hensiktsmessig kan også DAS ved en senere anledning gjøre verket offentlig tilgjengelig gjennom en MIT lisens eller en Copyleft lisens.\n","permalink":"https://deltas-akademiske-stipend.github.io/tr/documents/copyright/","summary":"Ved innsending overføres bidragets opphavsrettigheter i sin helhet til Deltas Akademiske Stipend (DAS).\nDAS vil i etterkant kunne distribuere og bruke verket som ønsket, men alltid med hensikt innenfor formålsparagrafen. DAS vil også kunne oversette verket til andre språk for å gjøære materialet mer tilgjengelig. Forfatter vil alltid bli kreditert i verket, og det vil aldri endres hvem som er verkets forfatter, eller gjøre vesentlige endringer uten at forfatter er informert og en del av prosessen.","title":"Opphavsrettigheter"},{"content":"Deltas Akademiske Stipend (DAS) består av en gruppe frivillige tidligere studenter som ønsker å videreutvikle en av Deltas sterkeste tradisjoner, nemlig å bistå med faglig hjelp til studenter som trenger det.\nI første omgang gjøres dette gjennom en konkurranse, der studenter skriver hjelpsomme faglige tekster som kan hjelpe andre studenter med å forstå tema innenfor matematikk og fysikk. Alle verdige bidrag til denne konkurransen vil gjøres offentlig på DAS sine kanaler, og distribueres der de kan hjelpe. Om mulig vil bidragene også trykkes opp i et lite opplag. Det vil også kåres to vinnere – en matematikkbasert tekst og en fysikkbasert tekst – som får en pengepremie, altså Deltas akademiske stipend, samt heder, ære og potensielt mer.\nPengepremien vil finansieres gjennom frivillige donasjoner fra tidligere studenter, Linjeforeningen Delta og andre støtteordninger.\n","permalink":"https://deltas-akademiske-stipend.github.io/tr/about/","summary":"Deltas Akademiske Stipend (DAS) består av en gruppe frivillige tidligere studenter som ønsker å videreutvikle en av Deltas sterkeste tradisjoner, nemlig å bistå med faglig hjelp til studenter som trenger det.\nI første omgang gjøres dette gjennom en konkurranse, der studenter skriver hjelpsomme faglige tekster som kan hjelpe andre studenter med å forstå tema innenfor matematikk og fysikk. Alle verdige bidrag til denne konkurransen vil gjøres offentlig på DAS sine kanaler, og distribueres der de kan hjelpe.","title":"Om"}]